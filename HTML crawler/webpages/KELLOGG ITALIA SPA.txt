Kellogg's - Wikipedia [ nascondi ] Libera la cultura. Dona il tuo 5×1000 a Wikimedia Italia . Scrivi 94039910156. Kellogg's Da Wikipedia, l'enciclopedia libera. Vai alla navigazione Vai alla ricerca Disambiguazione – Se stai cercando l'omonima azienda costruttrice di tubature, vedi M.W. Kellogg . Kellanova Logo Stato Stati Uniti Forma societaria Public company Borse valori NYSE : K ISIN US4878361082 Fondazione 1906 Fondata da Will Keith Kellogg Sede principale Battle Creek Gruppo W.K Kellogg Foundation Persone chiave James Jenness ( Presidente ) John Bryant ( CEO e Presidente ) Ronald Dissinger (SVP, CFO ) Settore Alimentare Prodotti Cereali, biscotti, crackers Fatturato 13,19 miliardi $ [1] (2011) Utile netto 1,23 miliardi $ [1] (2011) Dipendenti 30.700 [2] (2012) Sito web www.kelloggcompany.com/en_US/home.html Modifica dati su Wikidata · Manuale Kellanova (in passato Kellogg Company o più semplicemente Kellogg o Kellogg's ) è una multinazionale statunitense che produce cibo per la prima colazione , snacks, biscotti , cereali , crackers , patatine , con sede legale a Battle Creek (Michigan) , negli Stati Uniti . Il fatturato nel 2009 ammontava a 12,6 miliardi di dollari. Il 1º aprile 2019 la multinazionale vende alcuni suoi marchi alla Ferrero , tra cui i Famous Amos e i Keebler, per 1 miliardo e 300 milioni di euro. Indice 1 Storia 2 Prodotti 3 Note 4 Altri progetti 5 Collegamenti esterni Storia [ modifica | modifica wikitesto ] La prima confezione Kellogg del 1906 Un manifesto pubblicitario della Kellogg's del 1910 . Kellogg's fu fondata col nome Battle Creek Toasted Corn Flake Company il 19 febbraio 1906 , da William Keith Kellogg come estensione del proprio lavoro col fratello John Harvey Kellogg presso il Battle Creek Sanitarium dove seguivano pratiche basate sulla Chiesa cristiana avventista del settimo giorno . La compagnia produsse e commercializzò i celebri corn flakes che ebbero un enorme successo e cambiò il proprio nome nell'attuale Kellogg Company nel 1922 . Nel 1930 , la Kellogg Company annunciò che la maggior parte delle sue fabbriche avrebbe ridotto l'orario di lavoro da 40 a 30 ore settimanali, orario che rimase attivo sino alla seconda guerra mondiale e continuò brevemente dopo la guerra, benché alcune fabbriche continuarono a lavorare per 30 ore settimanali sino al 1980 . [3] Dal 1969 al 1977 , la Kellogg's acquisì numerose piccole aziende alimentari come: Salad Foods, Fearn International, Mrs. Smith's Pies, Eggo e Pure Packed Foods. [4] Per aver sottoutilizzato la propria competitività nel marketing e nello sviluppo del prodotto, il mercato statunitense della Kellogg's subì una significativa perdita del 36,7% nel 1983 . Ciò spinse l'allora presidente dell'azienda William E. LaMothe a migliorare il proprio approccio con il cliente, sottolineando nelle nuove campagne promozionali dei corn flake le qualità nutrizionali del prodotto e puntando ad una fascia di pubblico più ampia di quella tradizionale: i cereali infatti erano stati sempre considerati principalmente un cibo per bambini. I 3,7 miliardi di dollari di fatturato del 1983 divennero 5,4 nel 1988 , ottenendo un aumento di fatturato mai visto nel settore alimentare. Contemporaneamente la Kellogg's lanciò sul mercato nuovi prodotti come Crispix, Raisin Squares ed i biscotti Nutri-Grain, oltre che prodotti indirizzati a precise aree geografiche come i Just Right in Australia ed i Genmai Flakes in Giappone . In questo periodo, la compagnia continuò a mantenere la leadership sulle aziende concorrenti: General Mills , largamente conosciuta nel campo dei cereali per bambini e Post, continuavano ad avere difficoltà ad introdursi nel mercato dei cereali per adulti. [5] Nel marzo 2001 , Kellogg ha realizzato la sua più importante acquisizione, la Keebler Company. Nel corso degli anni l'azienda aveva già rilevato la Morningstar Farms e la Kashi, oltre ad avere proprietà di vari altri marchi come: Bear Naked, Natural Touch, Cheez-It, Murray, Austin, Famous Amos, Gardenburger e Plantation brands. Nel febbraio 2012 , Kellogg ha annunciato l'acquisizione del marchio Pringles per 2,7 miliardi di dollari, puntando a rafforzarsi nel settore degli snack. L'operazione sarà completata entro l'estate dello stesso anno. Il giro d'affari di Pringles è di circa 1,5 miliardi di dollari l'anno. [6] Nel settembre 2023 viene annuciata la scissione in due società differenti: Kellanova gestirà il portafoglio dei brand snack e dei cereali a livello globale e W.K. Kellogg Company gestirà i brand dei cereali nella America settentrionale . [7] Prodotti [ modifica | modifica wikitesto ] La seguente è una lista dei cereali prodotti da Kellogg nel corso degli anni: All-Bran Apple Jacks Bran Buds Bran Flakes Choco Krispis Choco Krave Chocos Cocoa Krispies Coco Pops (Europa) Coco Pops Coco Rocks Coco Pops Mega Munchers Coco Pops Moons and Stars Coco Pops Barchette Corn flakes Corn Pops Country Store Crunch Crunchy Nut Cornflakes Cruncheroos Disney World cereals Eggo Extra Froot Loops: Froot Loops, Froot Loops 1/3 Less Sugar, Marshmallow Froot Loops Frosties Frosted Mini-Wheats Fruit Harvest Fruit 'n Fibre Genmai Flakes Guardian Honey Loops Honey Smacks Just Right Krave Komplete Low-Fat Granola Miel Pops Mini Swirlz Mini-Wheats Mueslix Nutri-Grain Nut Feast Oat Bran: Cracklin' Oat Bran Optivita Pringles Product 19 Raisin Bran Raisin Wheats Rice Krispies Ricicles Scooby-Doo cereal Smart Start Smorz Special K Spider-Man cereal SpongeBob SquarePants cereal Start Sustain: Sustain, Sustain Selection Variety Vector Yeast bites with honey Note [ modifica | modifica wikitesto ] ^ Salta a: a b ( EN ) Profilo finanziario Kellogg Company su Google Finance ^ ( EN ) NYSE:K su Google Finance ^ "The Gospel of Consumption" , su orionmagazine.org . URL consultato il 6 maggio 2008 (archiviato dall' url originale il 14 novembre 2014) . ^ Kellogg Company FundingUniverse.com. Retrieved on 7-18-09. ^ Steinbreder,H. John. HOW KING KELLOGG BEAT THE BLAHS Fortune (August 29, 1988). Retrieved on 7-18-09. ^ "La Kellogg fa "Pringles": per 2,7 miliardi di $ si compra lo storico marchio di patatine" , su tgcom24.mediaset.it . URL consultato il 16 febbraio 2012 (archiviato dall' url originale il 18 febbraio 2012) . ^ Kellogg si divide in tre compagnie separate - Food , su www.foodweb.it . URL consultato il 24 marzo 2024 . Altri progetti [ modifica | modifica wikitesto ] Altri progetti Wikimedia Commons Wikimedia Commons contiene immagini o altri file su Kellogg Company Collegamenti esterni [ modifica | modifica wikitesto ] ( EN ) Sito ufficiale , su kelloggcompany.com . Kellogg korea (canale), su YouTube . ( EN ) Kellogg’s , su Enciclopedia Britannica , Encyclopædia Britannica, Inc. ( EN ) Kellogg’s / Kellogg Company , su MusicBrainz , MetaBrainz Foundation. Controllo di autorità VIAF ( EN ) 124326516 · ISNI ( EN ) 0000 0004 0374 3416 · LCCN ( EN ) n79139355 · GND ( DE ) 16298080-2 · BNF ( FR ) cb171378522 (data) · J9U ( EN , HE ) 987007601434005171 Portale Aziende Portale Cucina Estratto da " https://it.wikipedia.org/w/index.php?title=Kellogg%27s&oldid=138615025 " Categorie : Aziende quotate presso il NYSE Aziende fondate nel 1906 Kellogg [altre] Categorie nascoste: P112 letta da Wikidata P154 letta da Wikidata P159 letta da Wikidata P749 assente su Wikidata P856 letta da Wikidata Voci con template Collegamenti esterni e qualificatori sconosciuti P2397 letta da Wikidata P1417 letta da Wikidata P966 letta da Wikidata Voci con codice VIAF Voci con codice ISNI Voci con codice LCCN Voci con codice GND Voci con codice BNF Voci con codice J9U Voci non biografiche con codici di controllo di autorità Menu di navigazione Strumenti personali Accesso non effettuato discussioni contributi registrati entra Namespace Voce Discussione italiano Visite Leggi Modifica Modifica wikitesto Cronologia Altro Ricerca Navigazione Pagina principale Ultime modifiche Una voce a caso Nelle vicinanze Vetrina Aiuto Sportello informazioni Comunità Portale Comunità Bar Il Wikipediano Fai una donazione Contatti Strumenti Puntano qui Modifiche correlate Carica su Commons Pagine speciali Link permanente Informazioni pagina Cita questa voce Ottieni URL breve Scarica codice QR Elemento Wikidata Stampa/esporta Crea un libro Scarica come PDF Versione stampabile In altri progetti Wikimedia Commons In altre lingue العربية تۆرکجه Català Cebuano Dansk Deutsch English Esperanto Español Euskara فارسی Suomi Français עברית Magyar Հայերեն Bahasa Indonesia Íslenska 日本語 한국어 Bahasa Melayu Nederlands Norsk bokmål Polski Português Română Русский Scots Simple English Svenska Türkçe Українська 中文 閩南語 / Bân-lâm-gú 粵語 Modifica collegamenti Questa pagina è stata modificata per l'ultima volta il 1 apr 2024 alle 22:00. Il testo è disponibile secondo la licenza Creative Commons Attribuzione-Condividi allo stesso modo ; possono applicarsi condizioni ulteriori. Vedi le condizioni d'uso per i dettagli. Informativa sulla privacy Informazioni su Wikipedia Avvertenze Codice di condotta Sviluppatori Statistiche Dichiarazione sui cookie Versione mobile Modifica impostazioni anteprima

La storia dei cereali Kellogg’s controindicazioni e piaceri Cerca Moda Sfilate Bellezza Benessere People Lifestyle Magazine Maison Food Vivere Meglio All Videos Oroscopo Newsletter Marie Claire Newsletter Marie Claire Maison I consigli di Marieclaire Seguici Informativa Privacy Informativa sui cookies Lavora con noi Informativa Privacy Termini e condizioni di uso Vai al contenuto Moda Bellezza People Food Oroscopo Abbonati Newsletter Unsplash.com La storia dei cereali Kellogg’s distribuiti per la prima volta in una spa e diventati poi scelta intellò La storia dei corn flakes è una faccenda di Michigan e pruderie, prima ancora che di deboscia e buffet alberghieri. Di Giovanni De Stefano Pubblicato: 03/04/2019 In base al continente da cui la si legge, la notizia della cessione alla Ferrero di un certo numero dei marchi diversamente salutari della Kellogg’s – molti biscotti, alcuni snack dolci, qualche gelato – ha molteplici significati. L’operazione della Ferrero rappresenta molto più che una transazione economica. È un patto di ferro (più vitamine B e D) tra due differenti filosofie aziendali e tra due diversi approcci nazionali al comfort food ; tra ambiguità e schiettezza; tra senso di colpa e auto-assoluzione; tra gli All-Bran e la Nutella. Guardando le cose dal fronte italiano, si tratta di un’inconsueta occasione di rivalsa nei confronti di un imperialismo USA che, fin dalle prime ore del mattino, per troppi anni, ci ha ricordato della nostra dipendenza dagli americani e dal loro riso soffiato. D’altro canto, per i produttori di Special K, Miel Pops e Nutri-Grain, la notizia è un primo passo verso l’espiazione di alcune delle colpe accumulate in 113 anni vissuti pericolosamente, una tabella dei valori nutrizionali alla volta, sempre sul filo della glicemia. Non c’è rimorso post-industriale, infatti, che non possa essere annegato in una tazza di latte parzialmente scremato , o rifugiandosi tra le braccia materne di una multinazionale dolciaria piemontese che la sa troppo lunga, in fatto di kilocalorie, per non perdonare una panzana salutistica o due. Related Story La crisi del matrimonio tra Kraft e Heinz I cereali da colazione , tra tutti i cibi istantanei che l’uomo abbia inventato, sono quelli che somigliano di più a un cibo sano . Il caso vuole però che, se consumati fuori dall’ambito della colazione (ove per colazione non si intenda qualunque pasto consumato in pigiama, anche oltre il tramonto), gli stessi prodotti facilmente costituiscano un grado di abbrutimento gastronomico che precede giusto di un pizzico di lacrime e carboidrati, in una scala da uno a Bridget Jones, quello legato al consumo in solitaria di mezzo chilo di gelato, direttamente in vaschetta. Chissà come mai. Il fatto è che i cereali Kellogg’s che oggi sono celebrati in tutto il mondo come il modo più calorico per essere vegetariani, nacquero nel Midwest sul finire dell’Ottocento, grazie alla scoperta (fatta, a dire il vero, qualche anno prima) che l’eccesso di proteine di origine animale avrebbe stimolato troppo le passioni carnali. La storia dei Corn Flakes è, almeno in principio, una faccenda di Michigan e pruderie, prima ancora che di deboscia e buffet alberghieri. Fu un avventista del settimo giorno di nome John Harvey Kellogg a commercializzare il primo cereale così ricco di fibre, sia commestibili che morali, da costituire un toccasana tanto per la pigrizia dell’intestino quanto per gli impulsi sessuali. I primi granola furono distribuiti come soluzione, in un colpo solo, alla stitichezza e alla masturbazione. Il tutto avveniva in un sanatorio, una specie di spa/clinica per dimagrire, nella regione dei Grandi Laghi. Il secondo grande colpo di genio di Kellog fu venderli a dieci volte la somma delle materie prime utilizzate per produrli. Nacquero così prima un’azienda e poi un impero. Amazon.it Cereali con marshmallows Lucky Charms ( 14,30 euro su Amazon.it ) Innovazione dopo innovazione, conservante dopo conservante, le caratteristiche dei prodotti rassomigliavano sempre di più a quelle di veri e propri dolci, camuffati da granaglie. Dal timido esordio dei Frosties – dei semplici Corn Flakes glassati allo zucchero – si passa ai più portentosi Coco Pops , che trasformano il latte in cioccolato; e si giunge fino al trionfo del metafisico, costituito oggi dai Froot Loops all’unicorno. La crescita della Kellogg’s è più legata all’evoluzione del linguaggio pubblicitario che a quella della dietologia. Per questo, alla fine degli anni ‘40, l’incontro tra Kellogg’s e Leo Burnett è stato decisivo per la definitiva consacrazione dei cereali per la colazione nei desideri alimentari dell’Occidente, fatte le dovute proporzioni, almeno quanto lo è stata nonna per l’affermazione del Kinder Sorpresa in casa vostra. Potenti come e più del saccarosio, gli additivi che hanno fatto la differenza sono state le emozioni. L’emozione di crescere, quando si è ancora bambini; l’emozione di decrescere, sia sulla bilancia che all’anagrafe, quando si è già adulti. Così Kellogg’s è diventata la realtà che oggi tutti conosciamo e, nel momento del bisogno, consumiamo. Per tutti questi motivi, il suo incontro con la Ferrero non è stato meno significativo di un caso di nozze mistiche, come furono quelle tra amor sacro e amor profano nel celebre dipinto di Tiziano; solo, una ventina di chili – a testa – dopo. L’entità superiore e divina, femminile e perfetta (in questo caso, rivelatasi tramite la Nutella) concede a una manifestazione terrena dell’uomo, imperfetta e tendenzialmente fallace ( Kellogg’s ), di unirsi a essa. Il peccato in questione è quello di essersi illusi di poter esercitare il mestiere di dispensatori di snack dolci senza accettare fin dal principio, cosa che invece ha sempre fatto la Ferrero, che la propria più autentica missione sia quella di farci vivere paffuti e felici a furia di rimpinzarci di cose buone e dolci. Amazon.it Cereali croccanti al sapore di toast con cannella ( 11,66 euro su Amazon.it ) Anche se non si dovrebbe mai rivelare l’età di una signora, la Ferrero è nata nel 1946. Al confronto di Kellogg’s è solo una ragazza-madre, seppure dal profilo molto battagliero. Per le sue mire espansionistiche, la conquista del mercato dei carenti d’affetto statunitensi (cominciata con la presa delle barrette dolci Nestlé, all’inizio del 2018), potrebbe risultare quello che fu la conquista della Gallia per la Roma dei Cesari. La Ferrero – avuta la meglio su una competitor del rango di Hostess Brands, madre dei Twinkies, regina dei Donettes, protettrice dei Cupcakes – prende possesso dei marchi Kellogg’s più difficili da piazzare sul mercato di oggi, soprattutto per chi fosse ancora incastrato in una retorica multivitaminica ed energizzante. La Ferrero, di certo, non lo è. I principali brand passati di proprietà questa settimana sono cinque. Keebler ha 160 anni di storia, quasi come Kellogg’s e Ferrero insieme e, da solo, è il secondo produttore americano di biscotti, crostatine alla frutta, wafer e cracker. La sua mascotte è un elfo canuto che non sembra mangiare molto sano, eppure va lontano, grazie alla sua magia (come da slogan utilizzati sugli storici camion: “A Little Elfin Magic Goes A Long Way”). Famous Amos è un marchio specializzato nei biscotti in miniatura con gocce di cioccolato in miniatura, dall’aspetto casereccio. Amos (classe 1936) è vivo ma non lotta insieme a noi: ha venduto da tempo l’azienda e si è stabilito alle Hawaii, dove ha creato un nuovo business, sempre di biscotti, sempre con gocce di cioccolato (“The Cookie Kahuna”). Mother’s è un marchio di biscotti premium destinati alle famiglie, identificato in una madre che ha preferito restare anonima, al contrario di quello che avviene per tantissimi altri brand americani che, pur essendo materialmente sfornati da intelligenze artificiali complesse come e più di quella di HAL 9000, continuano a essere attribuiti alle varie Aunt Jemima, o allo stesso, famoso Amos sopra citato. Nel caso di Mother’s l’entità materna è astratta, come una mater matuta particolarmente versata nel settore bakery. Murray's fa biscotti con poco o senza zucchero, ma con tutto il resto. Little Brownie Bakers è il principale e storico fornitore dei biscotti ufficiali delle ragazze scout americane, sostituendosi alle scout e alle mamme delle scout fin dal 1936. Pioniere del crowdfunding ante litteram, è stato per decadi fonte pressoché inesauribile di citofonate indesiderate (oggi la vendita è in gran parte digitalizzata). Amazon.it Cereali ai cookies al cioccolato al latte ( 14,23 euro su Amazon.it ) Per apportare un possibile beneficio alla nostra flora intestinale, una barretta ai cereali Kellogg’s , privata dal processo produttivo delle migliori sostanze nutritive appannaggio delle sue materie prime, è costretta a vedersene aggiungere altre artificialmente, in post-produzione. Il vantaggio competitivo di un prodotto come la Nutella è che non ha mai preteso, neanche per un cucchiaino, che la sua crema, scura e magmatica, non avrebbe fatto bene ad altro se non allo spirito di chi la spalmava, per sé o per i propri cari. La Nutella assumerà sempre le forme che le vorremo dare, che siano quelle di una crêpe, di una fetta di pane di Altamura o, più semplicemente, del nostro cuore martoriato dalla contemporaneità, e bisognoso solo di un poco di bontà. Contro il doppiogiochismo yankee, trionfi allora il candore dell’impresa dolciaria italiana. Perché per ogni semi-adulto angosciato del Michigan che sommerge di yogurt senza lattosio una ciotola da chilo di cereali ricchi in fibre, c’è sempre un bambino italiano sorridente, che inzuppa Tronky nel latte intero. La cosa più deprimente che sia mai accaduta ai Rice Krispies è quando, nei primi anni 2000, lo chef decostruttivista Ferran Adrià posò una riduzione di zuppa di mare su dei chicchi di riso soffiati, intitolando il piatto: Kellogg’s paella . La cosa più triste che potrebbe mai accadere a un vasetto di Nutella è non essere consumato fino all’ultima spatolata geometricamente sostenibile. Amazon.it Granola cacao e zucchine ( 31 euro su Amazon.it ) È questa la più importante lezione che l’industria dolciaria italiana può impartire a quella americana: la buona fede ad alto contenuto di grassi che prende il posto del puritanesimo un tanto all’etto. La sensualità come forma di onestà intellettuale e commerciale. Ferrero è oggi l’azienda italiana con la migliore reputazione al mondo, e l’azienda alimentare con la migliore reputazione in assoluto. Questo avviene perché usa l’olio di palma migliore ? O perché non fa promesse da reverendo e continua a fare quello che fa da sempre, facendolo, tra l’altro, benissimo? Che vittoria, per la duttilità magmatica della nostra crema alla nocciola, per la croccantezza sempre disponibile e affidabile dei Ferrero Rocher , per il cuore perfino alcolemicamente rilevante di un Mon Chéri , quella appena segnata sulle distese di mais baciate dal sole del Midwest. Se queste ultime sono figlie della comunicazione, gli altri sono tutti nipoti prediletti di lunghe pratiche quotidiane di spalmatura, scartamento, addentatura. Perlomeno in fatto di merende, se continuiamo così, tra un po’ potremmo essere davvero imperialisti di ritorno. Come gli antichi romani, stiamo facendo nostra parte della cultura dei popoli che dominiamo o che domineremo. Prendete i pancake : per quanto ci piaccia fare gli americani, quelli che ci riescono meglio, col cavolo che li sacrifichiamo allo sciroppo d’acero. Per dirlo bene: Nutella omnia vincit . Related Story I cereali integrali fanno dimagrire davvero? Watch Next I consigli di Marieclaire I sex toys da compare su Amazon scontati I migliori prodotti per capelli al Black Friday I migliori prodotti skincare al Black Friday I migliori prodotti per il viso al Black Friday Pubblicità - Continua a leggere di seguito Le migliori spazzole liscianti del Black Friday Le migliori piastre con Black Friday/Cyber Monday Black Friday: i migliori prodotti tech Arrivano i (piccoli) mostri! I migliori arricciacapelli del Black Friday Qual è il miglior cuociriso da avere in casa? Bigino essenziale delle 5 gelatiere migliori Buoni motivi per tenere un dondolo in giardino Pubblicità - Continua a leggere di seguito Cosmopolitan Elle Harper's Bazaar Esquire Elle Decor Moda Sfilate #MCLIKES Bellezza Benessere People Lifestyle Magazine Maison Food Oroscopo Newsletter Scopri con MarieClaire tutto su moda da sogno, shopping irrinunciabile, bellezza, interviste esclusive e testimonianze di viaggi: storie, passioni e visioni di donne dal mondo. Marie Claire partecipa a diversi programmi di affiliazione, grazie ai quali possiamo ricevere commissioni per acquisti e-commerce di prodotti fatti grazie a trattazione editoriale sui nostri siti web. Direttore Responsabile – Manuela Ravasio ©2024 HEARST MAGAZINES ITALIA SPA P. IVA 12212110154 - iscritto al ROC n.5074 | VIA ROBERTO BRACCO, 6, 20159, MILANO – ITALY Hearst.it Contatto redazione Valori e principi dei nostri contenuti Informativa Privacy Informativa sui cookies Site Map Preferenze Cookies

KELLOGG ITALIA LANCIA COLTIVIAMO LA BONTA', LA NUOVA CAMPAGNA CSR CHE PROMUOVE UN BENESSERE OLISTICO A VANTAGGIO DI SINGOLI, PIANETA E COMUNITA' Close menu Notizie Prodotti Contatto Richiedi maggiori informazioni Giornalisti GDPR Richiedi maggiori informazioni Giornalisti GDPR Richiedi maggiori informazioni Giornalisti GDPR Richiedi maggiori informazioni Giornalisti GDPR Torna ai siti globali +44 (0)20 7454 5110 GDPR Giornalisti Richiedi maggiori informazioni Notizie Prodotti Contatto Richiedi maggiori informazioni Telefono +44 (0)20 7454 5110 da 8 AM - 5 PM GMT Contattaci Contattaci +44 (0)20 7454 5110 da 8 AM - 5 PM GMT KELLOGG ITALIA LANCIA COLTIVIAMO LA BONTA', LA NUOVA CAMPAGNA CSR CHE PROMUOVE UN BENESSERE OLISTICO A VANTAGGIO DI SINGOLI, PIANETA E COMUNITA' Notizia fornita da Kellogg 29 mar, 2022, 05:20 GMT Condividi articolo Share to X Condividi articolo Share to X A un anno dal lancio del Wellbeing Manifesto, l'azienda annuncia i progressi fatti per promuovere il benessere olistico. Tra i traguardi raggiunti una riduzione del 20% del contenuto di sale nella gamma di cereali Special K Coltiviamo la bontà prevede la partnership con il cestista Andrea Cinciarini per sensibilizzare i consumatori all'importanza del binomio corretta alimentazione – sport; la collaborazione con Nutrimi per un sondaggio di ricerca sul benessere olistico; e un'attivazione CSR con Croce Rossa Italiana MILANO , 29 marzo 2022 /PRNewswire/ -- Kellogg Italia lancia Coltiviamo la bontà, un'ambiziosa campagna CSR volta a promuovere un'idea di benessere olistico a vantaggio di singoli, pianeta e comunità . La campagna si pone in continuità con il Manifesto del Benessere, la strategia decennale lanciata da Kellogg lo scorso maggio a livello Europeo. Con Coltiviamo la bontà, Kellogg Italia annuncia i progressi fatti nell'ultimo anno rispetto al suo impegno per promuovere un wellbeing olistico e presenta le iniziative previste a livello locale per il 2022. I progressi di Kellogg rispetto all'impegno per il benessere olistico di singoli, pianeta e comunità Kellogg si impegna per offrire ai propri consumatori cibo gustoso con un profilo nutrizionale continuamente migliorato e prodotto in maniera sostenibile. Entro il 2023, l'azienda ha l'obiettivo di ridurre ulteriormente del 20% il contenuto di sale e del 10% il contenuto di zuccheri nei suoi prodotti rivolti ai bambini e agli adulti, aumentando al contempo il livello di fibre, e senza fare compromessi sul gusto. Oggi l'azienda annuncia di aver ridotto del 16% il contenuto di sale nel suo iconico brand Special K Original e del 20% nella gamma di Special K, per un equivalente pari a 60 tonnellate di sale eliminate dalla dieta dei propri consumatori in tutta Europa . La gamma, che contiene frumento 100% integrale, è anche ricca di fibre e fonte di nutrienti essenziali come vitamina D e B12, e ferro. Kellogg continua ad essere sempre più vicina alle comunità. Entro il 2030, Kellogg Italia ha l'obiettivo di fornire cibo a 2,6 milioni di persone appartenenti alle fasce più fragili della popolazione. L'azienda annuncia di aver raggiunto il 61% del proprio target avendo già fornito cibo a 1,6 milioni di persone in Italia dal 2015 al 2021. Nel 2021 Kellogg Italia ha raggiunto oltre 136.000 persone appartenenti alle fasce più fragili della popolazione grazie alla partnership strategica e di lungo periodo con Associazione della Croce Rossa Italiana e Fondazione Banco Alimentare Onlus. Nel 2021, Kellogg ha ampliato il Breakfast Club, progetto unico in collaborazione con Croce Rossa Italiana. Per l'anno scolastico 2021/22, l'azienda ha coinvolto 6 scuole elementari in tutta Italia ( Milano , Torino , Caserta, Isernia, Catania e Caltanissetta) con l'obiettivo di donare 80,000 colazioni a più di 600 bambini. In quest'ultimo anno, Kellogg ha anche continuato a donare le proprie eccedenze alimentari a Fondazione Banco Alimentare Onlus, offrendo più di 58.000 kg di cibo: cibo buono, che andrebbe altrimenti perso, e che viene invece rimesso in circolo a favore delle fasce più fragili della popolazione attraverso le strutture caritative convenzionate con il Banco. Coltiviamo la bontà e le iniziative a livello locale per il 2022 Le iniziative a livello locale di Coltiviamo la bontà danno concretezza all'impegno di Kellogg Italia per creare benessere olistico a vantaggio di singoli, pianeta e comunità. Kellogg Italia punta a sensibilizzare i consumatori all'importanza di uno stile di vita sano, che passa attraverso una corretta alimentazione e una adeguata attività fisica. Nell'ambito della nuova campagna, Kellogg ha collaborato con Nutrimi, la più importante community italiana di professionisti dell'alimentazione e consumatori attenti al benessere, per una ricerca che investiga la visione degli italiani sul wellbeing olistico. 8 italiani su 10 confermano l'importanza del binomio corretta alimentazione – sport per il proprio wellbeing. Dal 2021, Kellogg collabora con atleti del mondo del basket al fine di promuovere il binomio nutrizione-sport per il benessere fisico e psicologico dei singoli e delle comunità. Quest'anno, l'Ambassador della campagna è il cestista Andrea Cinciarini, playmaker nella Pallacanestro Reggiana. Andrea si unirà all'azienda nel sensibilizzare i consumatori all'importanza di uno stile di vita sano e attivo, attraverso iniziative di comunicazione online e offline, e la partecipazione ad eventi legati al mondo del basket. Parte di Coltiviamo la bontà, anche una attivazione CSR in partnership con Croce Rossa Italiana. Kellogg ha invitato il campione di basket Cinciarini a visitare uno dei suoi Breakfast Club in Italia, unendosi ai volontari Croce Rossa nel distribuire la colazione ai beneficiari del progetto. A commento della campagna, il cestista Andrea Cinciarini ha detto: "Da sempre ho insegnato a mio figlio Alessandro l'importanza di una corretta alimentazione e il valore dello sport. Sono fiero di essere brand Ambassador della campagna perché, oltre a promuovere un'idea di benessere olistico per le persone attraverso il binomio nutrizione-sport, Coltiviamo la bontà ha un impatto concreto, positivo per le fasce più fragili della popolazione e per il pianeta. Condivido in pieno gli aspetti valoriali sia di Kellogg che dell'iniziativa: per me è fondamentale parlare alle famiglie e ai bambini attraverso attività virtuose per lo sviluppo armonico dei più piccoli e della società in generale." " In linea con i valori del nostro fondatore W.K. Kellogg, ci impegniamo a crescere in maniera sostenibile e a promuovere un benessere olistico a vantaggio di singoli, pianeta e comunità. La visione e lo scopo dell'azienda è quello di creare un mondo migliore dove le persone non siano solo nutrite ma appagate da quello che mangiano. Coltiviamo la bontà è una campagna locale ambiziosa che contribuisce a rendere questo scopo e questa visione una realtà. Sono molto orgoglioso di quanto fatto nell'ultimo anno, continueremo a creare un posto a tavola per tutti attraverso i nostri prodotti " ha dichiarato Giuseppe Riccardi , General Manager di Kellogg Italia . Scarica il report di ricerca completo Nutrimi – Kellogg Benessere olistico: italiani tra colazione bilanciata, stile di vita e buoni propositi qui . A proposito di Kellogg Kellogg Company (NYSE: K) ha la visione di un mondo migliore e più giusto in cui le persone non siano semplicemente "nutrite", ma appagate da quello che mangiano. Kellogg, con i suoi prodotti, vuole contribuire a creare un futuro migliore, dove ci sia "un posto a tavola" per il maggior numero possibile di persone. I brand di Kellogg includono Pringles®, Cheez-It®, Special K®, Kellogg's Frosted Flakes®, PopTarts®, Kellogg's Corn Flakes®, Rice Krispies®, Eggo®, Mini-Wheats®, Kashi®, RXBAR®, MorningStar Farms® ed altri. Nel 2021, l'azienda ha ottenuto un fatturato totale di circa 14.2 miliardi di dollari, grazie soprattutto agli snacks, ai cereali, ai frozen foods e ai noodles. Tramite la strategia di ESG Kellogg's® Better Days, l'azienda vuole dare il suo contributo per affrontare questioni interconnesse come benessere, clima e sicurezza alimentare creando un futuro migliore per 3 miliardi di persone entro la fine del 2030. Visit www.KelloggCompany.com or www.OpenforBreakfast.com . Logo: https://mma.prnewswire.com/media/1507985/Kelloggs_Logo.jpg × Modal title Contatta PR Newswire +44 (0)20 7454 5110 da 8 AM - 5 PM GMT Siti globali APAC APAC - Traditional Chinese Asia Brasile Canada Ceco Danimarca Finlandia Francia Germania India Indonesia Israele Italia Messico Medio Oriente Middle East - Arabic Olanda Norvegia Polonia Portogallo Russia Slovacchia Spagna Svezia Regno Unito Stati Uniti Siti globali Asia Brasile Canada Ceco Danimarca Finlandia Francia Germania India Israele Italia Messico Medio Oriente Olanda Norvegia Polonia Portogallo Russia Slovacchia Spagna Svezia Regno Uniti Stati Uniti +44 (0)20 7454 5110 da 8 AM - 5 PM GMT Terms of Use Privacy Policy Information Security Policy Site Map Cookie Settings Copyright © 2023 Cision US Inc.

Kellogg's Italia | Facebook Facebook Accedi Accedi Non ricordi più come accedere all'account? Kellogg's Italia Mi piace: 41.223 • Follower: 43.002 Post Informazioni Foto Video Altro Post Informazioni Foto Video Kellogg's Italia In breve Questa pagina é stata creata per le persone che amano il passato, il presente ed il futuro di Kellogg´s. Pagina · Azienda di cibo e bevande kelloggs.it Foto Vedi tutte le foto Informazioni sui dati di Insights della Pagina · Privacy · Condizioni · Pubblicità · Scegli tu! · Cookie · Altro · Meta © 2024 Kellogg's Italia · 25 marzo · Contenuto condiviso con: Tutti Scorri e scopri il nuovo look di Extra! Nuovi pack Stesso Extra gusto #KelloggsExtra +4 Tutte le reazioni: 5 2 Mi piace Commenta Visualizza altri commenti Anna Di Girolamo PERCHE' AVETE TOLTO QUESTE DALLA VENDITA? 4 sett Altro su Facebook Altro su Facebook E-mail o numero di telefono Password Accedi Password dimenticata? o Crea nuovo account Vuoi consentire l'uso dei cookie di Facebook su questo browser? Usiamo cookie e tecnologie simili per fornire e migliorare i contenuti sui Prodotti di Meta , per offrire un'esperienza più sicura usando le informazioni che riceviamo dai cookie all'interno e all'esterno di Facebook, nonché per fornire e migliorare i Prodotti di Meta per le persone che possiedono un account. Cookie essenziali: questi cookie sono necessari per usare i Prodotti di Meta e affinché i nostri siti funzionino come previsto. Cookie di altre aziende: usiamo questi cookie per mostrarti inserzioni fuori dai Prodotti di Meta e per fornirti funzioni come mappe e video sui Prodotti di Meta. Si tratta di cookie facoltativi. Sei tu a decidere i cookie facoltativi che usiamo. Scopri di più sui cookie e su come li usiamo, e controlla o modifica le tue preferenze in qualsiasi momento nella nostra Normativa sui cookie . Informazioni sui cookie Cosa sono i cookie? Scopri di più Perché usiamo i cookie? Scopri di più Cosa sono i Prodotti di Meta? Scopri di più Le tue scelte sui cookie Scopri di più Cookie di altre aziende Usiamo cookie di altre aziende per mostrarti inserzioni fuori dai nostri Prodotti e per fornirti funzioni come mappe, servizi di pagamento e video. Come usiamo questi cookie Se consenti l'uso di questi cookie Se non consenti l'uso di questi cookie Altri modi in cui puoi controllare le tue informazioni Gestisci la tua esperienza pubblicitaria nel Centro gestione account Altre informazioni sulla pubblicità online Controllo dei cookie con le impostazioni del browser Consenti tutti i cookie Rifiuta cookie facoltativi Consenti tutti i cookie Rifiuta cookie facoltativi

